---
{"dg-publish":true,"permalink":"/reference/donjuan/step-2/pook/"}
---


  การจะเป็น Don Juan นั้น มันไม่ได้อยู่ที่การกระทำ
  ไม่ได้อยู่ที่ลักษณะรูปลักษณ์ภายนอก ไม่ได้อยู่ที่ทรงผม เสื้อผ้า หน้าตา หรือการแต่งตัว
  ไม่ได้อยู่ที่การมีแฟนหลายคน ไม่ได้อยู่ที่ความสามารถในการดึงดูดผู้หญิง
  ไม่ได้อยู่ที่แค่การจีบสาว
  แต่มันอยู่ที่ทัศนคติ มันคือความรู้สึกนึกคิด ทัศนคติต่อผู้หญิง ทัศนคติต่อผู้อื่น ทัศนคติต่อโลก ทัศนคติต่อทุกสิ่งทุกอย่าง
  
  Don Juan ไม่ใช่การแข่งขันเพื่อเอาชนะผู้อื่น แต่ Don Juan คือ การแข่งกับตนเอง เอาชนะใจตนเองให้ได้
  Don Juan ไม่ใช่แค่การจดจำเทคนิค คำพูด วิธีการ ในการเข้าหาผู้หญิง
  
  การ จะเป็น Don Juan ได้นั้นมันต้องเปลี่ยนแปลงความคิดของตนเอง พัฒนาความคิดของตนเอง ซึ่งมีเพียงไม่กี่คนเท่านั้น ที่สามารถเปลี่ยนแปลงวิธีการคิดของตนเองได้
  ถ้าสิ่งที่คุณทำนั้น มันไม่ใช่ตัวคุณเอง มันไม่ได้มาจากข้างใน มันเป็นการจดจำ ลอกเลียนแบบผู้อื่น แรกๆ มันสามารถดึงดูดผู้หญิงได้ แต่พอเวลาผ่านไป ความเป็นตัวของคุณเองมันก็เริ่มเปิดเผยออกมา ผู้หญิงก็รู้สึกได้ แล้วสุดท้ายเธอก็จากคุณไป

  
  Don Juan คือ ทัศนคติ ไม่ใช่วิธีการ ไม่ใช่การกระทำ
  Don Juan คือ ความคิด ความรู้สึก มุมมองต่อทุกสิ่งทุกอย่าง
  Don Juan ไม่ใช่แค่การจีบสาว แต่คือการพัฒนาตนเองทุกด้านไปตลอดชีวิต ทั้งทางด้านการเรียนการศึกษา การทำงาน การพูดคุย การเจรจาต่อรอง การวางตัว การพัฒนาบุคลิกภาพ การพัฒนารูปร่างร่างกายภายนอก การแต่งตัว การยืน การเดิน ฯลฯ ทุกอย่าง!!!

  ในที่ทำงานของผม ผมได้ลองถามผู้หญิงหลายๆ คนว่า มีผู้ชายเข้ามาจีบเธอมากมาย แต่ทำไมเธอจึงไม่สนใจ ทำไมเธอไม่เลือกใครซักคน ทำไมเธอจึงรู้สึกว่าผู้ชายเหล่านี้เป็นคนสิ้นหวัง เธอตอบว่า
  - ผู้ชายเหล่านี้ให้ความสนใจในตัวเธอมากเกินไป
  - โทร.หาเธอแทบจะตลอดเวลา (เมื่อเค้าได้เบอร์โทร.เธอ เค้าก็โทร.หาเธอทันที)
  - หาโอกาสที่จะได้คุยกับเธอ ได้อยู่ใกล้ๆ เธอ และเมื่อไ้ด้แล้วก็พูดพล่ามแต่เรื่องของตัวเอง บ่นแต่เรื่องของตัวเอง
  - ว่างเสมอสำหรับเธอ
  - ไม่มีการเดินจากไป ไม่กล้าทิ้งเธอ ไม่กล้าปฏิเสธ ไม่กล้าขัดใจเธอ ไม่กล้าเรียกร้อง ไม่กล้าโต้แย้ง ไม่กล้าแสดงสิ่งที่ตัวเองต้องการ ไม่กล้าแสดงความรู้สึก ยอมเธอตลอด เห็นเธอดีไปซะทุกอย่าง

  สรุปจาก ข้างบนคือ ผู้ชายยกเธอให้อยู่เหนือกว่าตัวผู้ชายเอง นอกจากไม่ได้วางตนให้เท่าเทียมแล้ว ยังยกเธอให้สูงขึ้น แถมยังลดตัวลงไปอยู่ต่ำกว่าเธออีกต่างหาก

  
  ลองจินตนาการดู ว่า ถ้ามีผู้หญิงมาทำแบบนี้กับคุณ เธอพยายามเ่ข้ามาครอบงำคุณ พยายามเข้ามาเป็นส่วนหนึ่งในชีวิตคุณ โทร.หาคุณตลอด โทร.หาสามเวลาหลังอาหาร เช้า กลางวัน เย็น ก่อนนอน
  ปวดท้อง ปวดหัว มีปัญหาอะไรก็โทร.หาตลอด มีเวลาว่างเมื่อใดก็พยายามใช้เวลากับคุณให้มากที่สุด ทำทุกสิ่งทุกอย่างเพื่อคุณ สุดท้ายแล้วความรู้สึกสนใจในตัวผู้หญิงแบบนี้ก็ค่อยๆ น้อยลงๆ

  ทำไมหละ? ทำไมมันเป็นแบบนี้
  
  ที่มันเป็นแบบนี้ก็เพราะคุณรู้สึกว่า
  "ไม่มีใครต้องการเธอเลยเหรอ?"
  "เธอไม่มีอะไรทำเลยเหรอนอกจากโทร.หาคุณ" ทำไมไม่เอาเวลาไปตั้งใจทำงาน หรือทำอย่างอื่นที่มันมีประโยชน์กว่านี้
  
  แล้วถ้าเธอพยายามครอบงำคุณ คุณยอมเหรอ? มีผู้หญิงอื่นอีกเยอะแยะที่น่าสนใจกว่า ไปหาคนที่น่าสนใจกว่านี้ไม่ดีกว่าเหรอ
  แน่นอนถ้าผู้ชายทำแบบนั้น ผู้หญิงก็คงรู้สึกนึกคิดไม่ต่างกัน

  
  การจะกำจัดความสิ้นหวังได้นั้น มันอยู่ที่ความคิด และความเชื่อมั่นว่าคุณคือ ผู้ชายที่มีค่า มีความสามารถ และดึงดูดผู้หญิงได้ *
  
  ผู้ชายที่สิ้นหวังจะไม่คิดแบบนี้
  เค้ามองผู้หญิงเป็นรางวัลที่ดีที่สุดในชีวิตของเค้า
  เค้าคิดที่จะไปขอความรัก ขอความสุขจากผู้หญิง แทนที่จะแบ่งปันความรัก แบ่งปันความสุขให้กับผู้หญิง
  เวลาเค้าได้โทร.หาเธอ เค้าจะรู้สึกมีความสุข แค่ได้ยินเสียงเธอ เค้าก็มีความสุขแล้ว พยายามใกล้ชิดเธอให้มากที่สุด มีเวลาว่างก็พยายามที่จะใช้เวลากับเธอให้มากที่สุด
  
  ถ้าคุณคิดว่าเธอเป็นสิ่งล้ำค่า สิ่งที่คุณทำก็จะเป็นไปตามที่คุณคิด
  คุณก็จะปฏิบัติต่อเธอ เหมือนกับว่าเธอนั้นเป็นคนสำคัญ เธอนั้นมีค่า มีความหมายสำหรับคุณ เธอดีอย่างนู้น ดีอย่างนี้ เธอดูดีไปหมด สุดท้ายแล้วเธอก็จะทิ้งคุณไป

  ที่เธอทิ้งคุณก็เพราะ คุณไม่มีค่าสำหรับเธอ คุณไม่ได้แสดงตนเองว่ามีค่าสำหรับเธอ คุณไม่ได้ดีพอสำหรับเธอ เมื่อเธอคิดได้อย่างนั้น เธอก็แทนที่คุณด้วยผู้ชายอื่น
  คุณปฏิบัติต่อเธอแบบนั้น เธอก็จะคิดแบบนั้น
  
  คนเราไม่ว่าผู้ชายหรือผู้หญิง มักจะเลือกสิ่งที่มีค่าที่สุดเสมอ
  
  เพราะฉะนั้น อย่าไปคิดว่าเธอมีค่ามากกว่าคุณ อย่าไปคิดว่าเธอนั้นดีกว่าคุณ
  คุณนั่นแหละคือคนที่มีค่า เธอต่างหากที่ต้องพยายามหาโอกาสพิสูจน์ตัวเองว่าเธอนั้นมีดี เธอนั้นสามารถทำให้คุณพึงพอใจได้
  
  
  ขั้นแรกในการที่จะเป็นผู้ชายที่ผู้หญิงทุกคนต่างเฝ้าใฝ่ฝันถึงนั้น คุณต้องคิดว่าคุณคือ ผู้ชายที่มีค่า มีความสามารถ **
  
  เมื่อคุณคิดได้อย่างนั้น คุณก็จะเป็นไปอย่างที่คุณคิด คุณก็จะทำตามที่สิ่งที่คุณคิด
  
  ลองมาดูสิ่งที่ชายผู้สิ้นหวังปฏิบัติต่อผู้หญิง อีกครั้ง
  - ผู้ชายเหล่านี้ให้ความสนใจในตัวเธอมากเกินไป
  คุณไม่มีเวลามากพอที่จะให้ความสนใจผู้หญิง เพราะ คุณมีสิ่งอื่นที่สำคัญต้องทำอีกเยอะ เวลาทุกวินาทีของคุณนั้นมีค่ามาก ผู้หญิงต่างหากที่จะต้องพยายามทำให้ตัวให้คุณสนใจให้ได้
  
  - โทร.หาเธอแทบจะตลอดเวลา (เมื่อเค้าได้เบอร์โทร.เธอ เค้าก็โทร.หาเธอทันที)
  คุณไม่สามารถโทร.หาเธอได้ตลอด เพราะว่า คุณมีเบอร์โทร.เป็นสิบๆ ให้โทร.
  คุณไม่จำเป็นต้องแข่งขันเพื่อให้ได้เธอ แต่เธอต่างหากที่ต้องพยายามแข่งขันกับผู้หญิงคนอื่นเพื่อที่จะเอาชนะใจคุณ ***
  
  - หาโอกาสที่จะได้คุยกับเธอ ได้อยู่ใกล้ๆ เธอ และเมื่อไ้ด้แล้วก็พูดพล่ามแต่เรื่องของตัวเอง บ่นแต่เรื่องของตัวเอง
  ทำไมคุณต้องอธิบายตัวเองให้เธอฟังด้วย เธอต่างหากที่จะต้องอธิบายตัวเธอเองว่า เธอมีดีอะไรให้คุณพอใจที่จะเลือก และ คุณจะยอมเปิดเผยตัวเ่องก็เพื่อให้เป็นรางวัลสำหรับเธอเท่านั้น ถ้าหากเธอสามารถทำให้คุณพึงพอใจได้
  
  - ว่างเสมอสำหรับเธอ
  คุณยุ่งมาก มีกิจกรรม มีหน้าที่การงาน มีความรับผิดชอบมากมาย คุณไม่ค่อยมีเวลาว่างสำหรับเธอ เธอต่างหากที่ต้องพยามยามเอาชนะใจคุณให้ได้ เพื่อคุณจะได้สละเวลามาให้เธอบ้าง
  
  - ไม่มีการเดินจากไป ไม่กล้าทิ้งเธอ ไม่กล้าปฏิเสธ ไม่กล้าขัดใจเธอ ไม่กล้าเรียกร้อง ไม่กล้าโต้แย้ง ไม่กล้าแสดงสิ่งที่ตัวเองต้องการ ไม่กล้าแสดงความรู้สึก ยอมเธอตลอด เห็นเธอดีไปซะทุกอย่าง
  ถ้ามีใครแสดงความไม่เคารพต่อคุณ ไม่มีความจำเป็นที่คุณจะต้องสนใจ คุณเดินจากไปทันที ไม่สนใจอะไรทั้งสิ้น เพราะ้คุณรู้ว่าเธอต่างหากที่ต้องพยายามเอาชนะใจคุณ ดังนั้น คุณสามารถเดินออกจากชีวิตเธอได้ตลอดเวลา
  
  
  เอาหละ เมื่อคุณอ่านมาถึงตรงนี้แล้ว คุณคงจะคิดว่า "แล้วจะให้คิดอย่างนั้นได้ยังไง ในเมื่อตอนนี้ ผมไม่มีแฟน ไม่มีใครเลย ไม่ได้มีเบอร์โทร. เป็นสิบๆ นี่"
  นั่นมันเป็นการมองที่ผลไปหาเหตุ คุณต้องทำก่อนสิ คุณต้องลงมือทำก่อน คุณต้องหมกมุ่น มุ่งมั่น ในสิ่งที่คุณสนใจก่อน ไม่ว่ามันจะเป็นอะไร เมื่อคุณทำสำเร็จแล้ว ผู้หญิงก็จะรับรู้ และมาสนใจเอง
  
  ผู้หญิงชอบผู้ชายที่มีความมั่นใจ นี่คือลักษณะต่างๆ ที่ผู้หญิงชอบในตัวผู้ชาย
  
  - บุคลิกดี
  คุณเปลี่ยนพันธุกรรมของคุณไม่ได้ คุณเปลี่ยนหน้าตาของคุณไม่ได้ แต่คุณทำให้ตัวคุณเองดูดีได้
  คุณควรสวมใส่เสื้อผ้าที่สะอาด เหมาะสม ถูกกาละเทศะ
  คุณควรเดินอย่างสง่าผ่าเผย ยืดอก มั่นใจ และภาคภูมิใจในตนเอง (แม้คุณจะอ้วน เต้ย หรือแม้แต่พิการตาบอด แต่ถ้าคุณยืน เดิน อย่างอกผายไหล่ผึ่ง แค่นี้คุณก็ดูดีขึ้นแล้วครับ)
  ทุกคนสามารถหาซื้อสูทมาสวมใส่ได้ แต่น้อยคนนักที่จะสวมใส่สูทแห่งความภาคภูมิใจในตนเอง
  
  - อารมณ์ขัน
  ผู้หญิงชอบคนมีอารมณ์ขัน ถ้าคุณไม่วิตกกังวลอะไร คุณก็จะไม่เครียด รู้สึกผ่อนคลาย สบายๆ อารมณ์ขัน ความสนุกสนานมันก็จะมาเอง
  
  - ผู้นำ
  ผู้ชาย คือผู้นำ
  ชายที่สิ้นหวังพยายามที่จะทำดีทุกอย่างเพื่อที่จะเอาชนะใจเธอ
  คุณมีความมั่นใจในตนเอง คุณไม่พูดค่อยๆ เหมือนคนไม่กล้าพูด ทุกครั้งที่คำพูดออกจากปาก คุณคิดมาก่อนเสมอ และคุณสามารถรับผิดชอบคำพูดของตนเองได้ เสียงที่เปล่งออกมาจึงเป็นเสียงที่ดังฟังชัด และเป็นน้ำเสียงที่แสดงถึงความมั่นใจ
  
  - ทะเยอทะยาน มีเป้าหมายในชีวิต
  คุณรู้ว่าผู้หญิงไม่ใช่สิ่งสำคัญที่สุดในชีวิต คุณจะมีผู้หญิงเมื่อไหร่ เมื่อใดก็ได้ ความสำเร็จของชีวิต เป้าหมายชีวิตควรจะสัมฤทธิ์ผลเป็นสิ่งแรก
  
  
  สรุปสุดท้าย หลายครั้งที่ผู้ชายคิดว่าการมีแฟนแล้วจะช่วยเติมเต็มชีวิตของตัวเองให้สมบูรณ์มากขึ้น ผลลัพธ์จากความคิดนี้จะแสดงออกมาเป็นเป็นลักษณะของผู้ชายที่สิ้นหวัง
ความสำเร็จของชีวิต เป้าหมายของชีวิตต่างหาก ที่ควรจะอยู่ในใจเป็นอันดับแรก
  
  
  
  
  
  
ต้นฉบับใช้คำว่า Great Catch ถ้าแปลตรงตัวภายใต้บริบทนี้หมายถึง ผู้ชายที่มีความสามารถในการดึงดูดผู้หญิง ผู้ชายที่สามารถดึงดูดผู้หญิงได้ดี ผู้ชายที่คิดว่าตนเองนั้นมีค่ามีความหมาย ผู้ชายที่ไม่ได้คิดว่าผู้หญิงนั้นอยู่ในระดับที่สูงกว่าตัวเค้าเอง (แต่ก็ไม่ต้องถึงกับดึงเธอลงมาให้อยู่ในระดับที่ต่ำกว่าตัวเอง)

** ต้นฉบับใช้คำว่า Prince, Prince of charming หมายถึง เจ้าชาย, เจ้าชายที่มากด้วยเสน่ห์
  ถ้าไม่ชินกับคำว่าเจ้าชาย หรือนึกถึงเจ้าชายไม่ออก ก็ให้คุณนึกถึงสิ่งที่คุณอยากจะเป็น สิ่งที่สุดยอดที่สุดในความคิดของคุณ เช่น
  คุณชอบฟุตบอล คุณก็คิดว่าคุณคือนักฟุตบอลค่าตัวมหาศาล วันไหนคุณไม่ได้เตะบอล คุณแทบจะคลั่ง คุณแทบจะเป็นบ้า คุณรู้สึกเหมือนชีวิตมันขาดอะไรไปซักอย่างนึง   คุณชอบเตะบอลมากที่สุดในชีวิต ไม่มีอะไรที่คุณอยากทำมากไปกว่าการเตะบอลอีกแล้ว มันสนุก มันสร้างรายได้มหาศาลให้กับคุณ มันทำให้คุณมีบ้าน มีรถ มีเงินเลี้ยงตัวเอง เลี้ยงดูพ่อแม่ คุณมีความสุขกับมัน และแน่นอนว่าคุณก็ต้องซ้อมอย่างหนัก ฝึกอย่างหนักทุกวัน แล้วคุณจะเอาเวลาที่ไหนไปจีบผู้หญิง นี่แหละ ผู้หญิงต่างหากที่จะต้องเข้ามาหาคุณ ผู้หญิงต่างหากที่ต้องแสดงว่าเธอดีพอที่คุณจะเลือก

*** ถ้าตอนนี้คุณไม่ได้มีเบอร์โทร. เป็นสิบ หรือมีแต่ไม่ได้รู้สึกว่ามันเยอะในความรู้สึกของคุณ หรือต่อให้คุณมีเบอร์โทร.เป็นสิบๆ จริง คุณก็ไม่ได้มีเวลามาโทร. ตลอดหรอกครับ คุณเอาเวลาไปพัฒนาตนเอง เอาเวลาไปทำอย่างอื่นที่มันสำคัญดีกว่า
