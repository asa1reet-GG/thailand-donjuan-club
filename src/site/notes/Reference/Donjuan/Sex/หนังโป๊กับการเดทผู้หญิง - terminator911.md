---
{"dg-publish":true,"permalink":"/Reference/Donjuan/Sex/หนังโป๊กับการเดทผู้หญิง - terminator911/"}
---

คำแนะนำเล็กๆ น้อยๆ เกี่ยวกับหนังโป๊และการเดทผู้หญิงโสด

สัปดาห์นี้ผมจะขอเน้นเรื่องหนังโป๊นะครับ คุณต้องรู้ไว้นะครับว่าผู้หญิงโสดจำนวนมากรู้สึกว่าหนังโป๊เป็นเรื่องน่ารังเกียจ และคิดว่ามันเป็นการลดทอนคุณค่าของผู้หญิง, ทำให้ศีลธรรมเสื่อม, เป็นสาเหตุของการข่มขืน, การค้าประเวณี และอื่นๆ อีกมากมาย

ดังนั้น เพื่อความปลอดภัยไว้ก่อนในช่วงแรกๆ ของความสัมพันธ์ มันคงจะฉลาดกว่าถ้าคุณจะซ่อนบรรดารูปโป๊, นิตยสาร, วิดีโอ, เซ็กส์ทอย และอื่นๆ ให้พ้นจากสายตาเธอครับ

ผมแนะนำให้เอาไปซ่อนไว้ในที่ที่มิดชิดหน่อย อย่างเช่น ห้องใต้หลังคา หรือไม่ก็เก็บใส่หีบ, ตู้เก็บเอกสาร แล้วล็อคกุญแจไว้ให้เรียบร้อย อย่าซ่อนไว้ใต้ที่นอน หรือใต้เตียง หรือในตู้เสื้อผ้านะครับ คุณอาจจะคาดไม่ถึงเลยนะครับว่าผู้หญิงน่ะชอบแอบรื้อค้นของแค่ไหนตอนคุณเผลอ

แล้วประเด็นของเรื่องทั้งหมดนี้คืออะไรน่ะเหรอครับ? ถ้าผู้หญิงที่คุณเดทด้วยเกิดรังเกียจและรับไม่ได้กับเรื่องหนังโป๊ แล้วเธอบังเอิญหรือตั้งใจไปเจอของพวกนี้ในอพาร์ตเมนต์หรือบ้านคุณเข้า... เดาสิครับว่าเธอจะตีความว่ายังไง? เธออาจจะคิดว่าคุณเป็นพวกโรคจิตและรู้สึกไม่พอใจอย่างรุนแรงเลยก็ได้ครับ ไม่พอใจถึงขนาดที่ว่าเธอจะไม่อยากเดทกับคุณอีกต่อไป

ดังนั้นนะครับ หนุ่มๆ ทั้งหลาย เก็บของโป๊ของพวกคุณให้พ้นสายตาไปก่อน จนกว่าจะได้รู้จักผู้หญิงคนนั้นดีขึ้นและรู้ว่าเธอมีมุมมองต่อเรื่องหนังโป๊, เซ็กส์ทอย และอะไรพวกนี้ยังไง

ถ้าเธอไม่มีปัญหากับเรื่องหนังโป๊ คุณก็ไม่ต้องคอยปิดบังอะไรขนาดนั้นแล้วครับ แต่ถ้าเธอแอนตี้หนังโป๊แบบสุดตัว แม้ว่าความสัมพันธ์ของคุณจะจริงจังแล้วก็ตาม ก็แค่เก็บของพวกนั้นซ่อนไว้เหมือนเดิมครับ (คุณค่อยเอามันออกมาดูตอนเธอไม่อยู่ก็ได้)

_ดอน ดีเบล_